---
layout: page
title: Uge 36
permalink: /week36/
---
Vi havde nogle udfordringer med at finde en virksomhed at arbejde sammen med, hvilket betød, at det først var i denne uge, vi fik afstemt rammerne for det produkt, vi skulle lave, med vores PO. Derfor blev vores studiegruppemøder i denne uge brugt på at påbegynde opsætningen af de high-level artefakter.

I takt med at vi fik udarbejdet artefakter som domænemodel, systemsekvensdiagram og use cases, begyndte vi også at have en fælles forståelse for, hvor projektet skulle bevæge sig hen.

Grundet udfordringer med at få mit andet valgfag til at passe ind i PO’s ønsker for produktet, vil jeg i denne uge fokusere på projektkoordinering.

---

For at komme bedst muligt fra start med projektet har jeg besluttet mig for at fokusere på nogle projektstyringsværktøjer, som kan hjælpe med at fokusere arbejdet på projektet.

Et af de værktøjer var <span title="Projektledelse 1. udgave, s. 47-49">[Projekttrekanten]</span>

![Projekttrekanten](../assets/img/Projekttrekanten.PNG) 

Projekttrekanten kan tillade mig at dele projektets ressourcer op i tre kategorier:
- Projektets tidsperspektiv.
    - Her er der fokus på, hvor lang tid man har til projektet. Denne ressource kan være både statisk og dynamisk i forhold til forhandling ved forskydninger.
    - I vores projekt arbejde vi med viden om, at det var en fast variabel. 
- Projektets økonomi.
    - Dette kan både være et økonomisk budget for projektet, men kan også dække over mandetimer, udstyr, kompetencer osv.
    - Det betyder, at det er en meget bred ressourceprofil, hvor mange ting kan ændre sig, men at man her også ofte kan få tingene til at udligne hinanden.
- projektets leverance.
    - Her fokuserer vi på kvaliteten af det produkt, der bliver leveret. Det er en meget følsom ressource, og den bliver naturligt påvirket af forskydninger i de andre to kategorier.
    - Hvis man ser på historikken indenfor IT-projekter, for eksempel i spilbranchen, vil det også oftest være her, man forsøger at skære, hvis der sker forskydninger et af de andre steder.

Denne metode tages normalt i brug allerede i projektets <span title="Projektledelse 1. udgave, s. 49, 52">[første fase]</span>. Hvilket stemmer overens med det stadie vores porjekt er i. Grunden til at placere den allerede her, er at ideen med trekanten er, at den helst skal være statisk gennem hele projektet. Ændringer i én af forholdene skaber en ubalance i opsætningen.

![Ændrede forhold](../assets/img/ændredeforudsætninger.PNG) 

Det betyder, at hvis der for eksempel sker en reducering af projektets økonomi, f.eks. hvis en person bliver syg, vil det forskyde både tidsperspektivet og kvaliteten af det færdige produkt, hvis planen ikke rettes til.

For at prøve at imødekomme disse udfordringer lavede vi en plan for punkt A og punkt B i projektet, som var vores start- og slutpunkt. Planlægningen for projektarbejdet blev lagt i den pågældende uge.

---

Et andet værktøj, jeg besluttede mig for at undersøge, er <span title="Projektledelse 1. udgave, s. 93-107">[interessentanalysen]</span>. En interessentanalyse placeres ofte i projektets anden fase, hvor den kan opdeles i både et indre og et ydre perspektiv, som begge har deres egne fokusområder.

For at komme bedst muligt rundt om vores projekt besluttede jeg mig også for at finde værktøjer, som kunne hjælpe mig med at vurdere interessenternes værdier, interesser og indflydelse i forhold til projektets muligheder og udfordringer.

<a href="https://innovation.sites.ku.dk/metode/swot-analyse/" target="_blank">SWOT-modellen</a> er et værktøj, der bruges til at vurdere et projekts eller en virksomheds styrker, svagheder, muligheder og trusler. Den ser både på interne og eksterne faktorer. I dette tilfælde valgte vi at bruge SWOT-modellen på vores projekt og dermed skabe en fiktiv case, hvor vi som virksomhed pitcher et projekt til en potentiel kunde.

<a href="https://gotutor.dk/blog/hvad-er-minerva-modellen" target="_blank">Minerva-modellen</a> er et værktøj, der ofte bruges til at målrette marketingtiltag til den ønskede målgruppe. I vores projekt valgte vi at bruge Minervamodellen til at definere værdierne hos den virksomhed, vi arbejdede sammen med, for at målrette og skræddersy projektet og kommunikationen bedst muligt til vores kunde.

Det betyder, at vores interessentanalyse er opbygget ud fra de to modeller, og derfor har vi både fokus på de potentielle interessenter og på at målrette projektet i forhold til deres påvirkning, interesse og magtfordeling.

Det sidste værktøj, jeg besluttede mig for at læse op på, var <a href="https://www.improvementservice.org.uk/business-analysis-framework/consider-perspectives/powerinterest-grid/" target="_blank">Power-Interest grid</a> (også kaldet en matrix), hvor man placerer sine forskellige interessenter i forhold til deres interesse og indflydelse. Dette hjælper med at visualisere, i hvilket omfang kontakt til dem skal prioriteres, og hvilken form for kontakt der er tale om.

