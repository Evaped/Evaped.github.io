---
layout: page
title: Uge 39
permalink: /week39/
---

Ved at lave en SWOT-model med udgangspunkt i projektet kan vi få en klar idé om projektets interne og eksterne muligheder og udfordringer. Min SWOT-model kan findes under dokumentationen for projektkoordinering.

Efterfølgende kan vi opdele interessenterne i en SWOT-struktur for at få en bedre forståelse af, hvordan de forskellige interessenter kan blive en fordel eller udfordring for projektet.

Sammen med segmenteringen, som jeg har lavet af interessenterne, giver det os nu mulighed for at identificere deres interesse og indflydelse på projektet. Denne del er lavet som et tænkt eksempel for overdragelsen til virksomheden, da vi under projektets forløb kun har haft to interessenter: os selv og vores PO.

Når vi har oplysninger om interessenterne, kan vi indsætte dem i et power-interest grid. Ud fra denne fordeling kan vi lave en plan for kommunikation med dem, baseret på deres interesse, indflydelse og påvirkning af projektet.

Det betyder, at de interessenter, der kun er indirekte påvirket af projektet og ikke selv påvirker det, kan vi undlade at kontakte. Vi kan derimod lave en plan for, hvordan vi kontakter de øvrige interessenter. Jo større interesse de har i projektet, desto mere vil de selv søge kontakten. Jo højere indflydelse de har, desto større vægt skal der lægges på sparring. Det betyder, at vi nu kan følge den handlingsplan, der er dokumenteret for de forskellige interessenter.

I forhold til kommunikationen kan <a href="https://www.godtarbejdsmiljo.dk/trivsel/konflikter/saadan-udvikler-konflikter-sig/konflikttrappen-7-trin-trin-for-trin-forklaring-og-eksempler" target="_blank">Konflikttrappen</a> være et godt værktøj at have ved hånden. Det er et redskab, der kan hjælpe med at vurdere konfliktniveauet i en korrespondance. Konflikttrappen kan derfor give værktøjer til at analysere graden af en konflikt.