---
layout: page
title: Uge 37
permalink: /week37/
---
I denne uge har der været fokus på at påbegynde interessentanalyse samt på at finde et andet valgfag for semesteret.

Det første skridt, jeg tog for at lave en interessentanalyse, var at beslutte mig for, hvilket synspunkt jeg ville kigge på den fra. Jeg kunne både fokusere på den set fra vores samarbejdspartners synspunkt, men jeg kunne også fokusere på den fra projektets synspunkt. I sidste ende lavede jeg en form for kombination, men mit primære fokus blev at opsætte den set fra virksomhedens perspektiv.

For at identificere interessenterne for projektet kan de opdeles i interne og eksterne interessenter. Min opdeling kan findes under dokumentationen for projektkoordinering.

Projektet, vi skal lave for vores samarbejdspartner, er en tjeneste, som virksomheder ofte køber sig til eksternt. Derfor har jeg forsøgt at lave et bud på, hvordan det kan påvirke eksterne interessenter, som selv vil kunne have adgang til en lignende tjeneste, men som vil have en større udgift, fx konkurrenter.

Jeg har ligeledes haft fokus på, hvordan projektet vil kunne påvirke forskellige interne afdelinger i virksomheden, når det overdrages til dem.

Det betyder, at de vurderinger, jeg har lavet af, hvilken interesse de har i projektet, samt indflydelse, er et skøn baseret på samtaler med PO og materiale tilgået via <a href="https://norlys.dk/om-norlys/baeredygtighed/" target="_blank">deres hjemmeside</a>.

Nu hvor jeg kender interessentomfanget, gik jeg i gang med ud fra det materiale, jeg havde tilgængeligt, primært <a href="https://norlys.dk/om-norlys/baeredygtighed/" target="_blank">deres hjemmeside</a>, at prøve at lave en segmentering af interessenterne. Denne kan findes under dokumentationen for projektkoordinering.

Det betød, at jeg nu sad med interessenter, der alle havde meget forskellige værdier at tage højde for. De forskellige interessenters værdier betyder, at der skal udarbejdes handlingsplaner for de forskellige interessenter for at imødekomme deres behov og sikre deres interesse i projektet.

Denne segmentanalyse, foretaget med Minerva-modellen, vil der blive bygget videre på i interessentanalysen.