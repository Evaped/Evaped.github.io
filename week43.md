NIS2's krav til risikovurdering og sikkerhedsstyring:
Denne uge har fokuseret på at forstå NIS2's krav til risikovurdering og sikkerhedsstyring i samspil med ISO/IEC 27001-standarden. Som en del af dette arbejde har jeg undersøgt, hvordan ISO/IEC 27001 kan bruges til at understøtte NIS2's krav.

<a href="https://digst.dk/sikkerhed/informationssikkerhed-i-myndigheder/hvad-er-iso-27001/" target="_blank">ISO/IEC 27001</a> er en international standard for informationssikkerhed, der tager udgangspunkt i en risikobaseret tilgang. Dette gør det muligt for en virksomhed eller et projekt at identificere sin risikoprofil og derudfra udvikle relevante sikkerhedsforanstaltninger og procedurer.

I denne standard lægges der vægt på følgende:

Ledelsens rolle: Ledelsen skal aktivt deltage i beslutninger om sikkerhedsprocedurer, hvilket sikrer bevidste og velinformerede valg i forhold til den enkelte case.

Fleksibilitet og kontrol: Standardens fleksibilitet gør det muligt at tilpasse sikkerhedsforanstaltninger til specifikke behov og integrere med andre standarder. Desuden tilbyder standarden en række kontroller, der kan implementeres efter behov, hvilket skaber et ensartet sikkerhedsniveau på tværs af virksomheder.

Styring og rapportering: ISO/IEC 27001 understøtter NIS2's fokus på procedurer, rapportering og deltagelse fra hele organisationen, hvilket styrker cybersikkerheden.

Introduktion til risikovurderingsmetoder baseret på ISO/IEC 27001:

Mit arbejde har primært været teoretisk, hvor jeg har læst op på de risikovurderingsmetoder, som standarden foreskriver. Disse metoder giver et struktureret grundlag for at identificere, vurdere og håndtere risici på en måde, der er kompatibel med NIS2's krav til cybersikkerhed og sikkerhedsstyring. Som en praktisk øvelse, har jeg taget den teoretiske viden jeg har samlet og brugt til at vurdere den allerede opsatte risiko analyse basseret på ISO 27001

Samlet set skaber standardens risikobaserede tilgang en synergi med NIS2, der sikrer øget fokus på ledelsens deltagelse, strukturerede procedurer og fleksibilitet i forhold til nye sikkerhedsscenarier.